# Col.leccio_de_guarnits

Núria Auset, "Col·lecció de guarnits", 2021. 

En aquest repositori s’exposa i distribueix un projecte en que es recopilen objectes creats en 3D, agafant com a referència peces del guarnit creat per l’Associació Joan Blanques de Baix per a la Festa Major de Gràcia (C/ Joan Blanques de Baix, la Vila de Gràcia, barri de Gracia, 08012 Barcelona). 

Aquesta col·lecció consta de 10 objectes numerats. 4 pertanyents al guarnit del 2013 amb el guarnit de temàtica La impremta, uns altres 4 de l’any 2012 del guarnit amb el títol L’Aigua és vida, i 2 del 2011 representant al guarnit de temàtica El Cafè. És una col·lecció que no es considera com acabada, i que es té la intenció de mantenir una continuïtat en la creació d’objectes representant i agafant com a referència el guarnit de la Festa Major de Gràcia. 

En aquest repositori es poden trobar, organitzats per carpetes, els diferents objectes, que cadascun d’ells conté una imatge en PNG renderitzada de l’objecte, una imatge amb la seva fitxa tècnica, i un arxiu en format .obj del propi objecte en 3D. 

En una etapa prèvia al projecte, en investigació en grup, es va rebre molta ajuda i una gran resposta per part dels veïns i veïnes de l’Associació. Degut a aquest acolliment rebut pels veïns, es va poder descobrir la importància que tenen aquestes activitats i relacions veïnals per a les persones que en formen part. El valor que li atorguen, tant per la companyia, l’ajuda i amistat entre veïns, com per la vida que aporta al barri; vam veure que anava més enllà d’una simple col·laboració per a fer la creació d’un guarnit. 

Per aquest motiu, es vol donar importància en com el guarnit (ja sigui en el seu procés de creació, com d’exposició, etc.) activa diverses dinàmiques que porten molta vida al barri de maneres diferents. Així, amb aquest projecte es vol mostrar un agraïment per l’ajuda i l’acolliment rebuts, a partir de valorar i donar a conèixer la tradició de fer el guarnit per la Festa Major de Gràcia. 

Aquest projecte es distribueix a GitHub, una plataforma on es poden compartir materials, eines, softwares i recursos amb codi lliure. Per aquest motiu, és una plataforma molt utilitzada per part d’agents i col·lectius que estan interessats i treballen entorn el 3D, l’art i tecnologia. D’aquesta manera, el projecte pot arribar a un públic d’aquesta tipologia de perfil, interessat amb recursos i creacions digitals en 3D. Donant-los-hi a conèixer la tradició del guarnit a Gràcia. 

Amb aquests objectes i imatges dels objectes, es deixa via lliure als interessats amb aquesta tipologia de recursos, per a descarregar i utilitzar, crear i descobrir aquesta festa, i alhora poder utilitzar-los per a composicions o altres creacions digitals. 

També, es voldria compartir aquest projecte amb els veïns i veïnes de l’Associació Joan Blanques de Baix, ja que han sigut la font d’inspiració d’aquest projecte, transmetent-nos aquest sentiment de comunitat veïnal i descobrint-nos de primera mà què és realment la Festa Major de Gràcia. Per aquest motiu, també es comparteix el link del repositori a la web de l’Arxiu que es va crear en el treball grupal. 

Si es vol descobrir més informació sobre la Festa Major de Gràcia, la tradició del guarnit, i les associacions i entitats de Gràcia, es recomana visitar la web d’un Arxiu que es va crear com a procés d’investigació (Arxiu. Berta León, Estel Pereira, Isabel Ruan, Núria Auset): 

https://fmjoanblanques.hotglue.me/?ARXIU  

I es recomana visitar la web oficial de la Fundació de la Festa Major de Gràcia: 

https://www.festamajordegracia.cat/ 

 

 

ESCOLA MASSANA 
